Άδεια χρήσης λογισμικού

Αυτή η άδεια χρήσης αποτελεί μια συμφωνία ("Συμφωνία") μεταξύ εσάς και της Alps Electric Co., Ltd. ("Εταιρεία").  Παρακαλούμε διαβάστε την πριν τη χρήση των προγραμμάτων οδήγησης ("Λογισμικό") για το GlidePoint, DualPoint, StickPointer κ.λπ. ("Συσκευή κατάδειξης") της Εταιρείας.  Χρησιμοποιώντας το Λογισμικό, αποδέχεστε τους όρους της παρούσας Συμφωνίας.  Αν δεν τους αποδέχεστε, δεν θα πρέπει να χρησιμοποιήσετε το Λογισμικό. 

1.Χρήση του Λογισμικού
Μπορείτε να εγκαταστήσετε και να χρησιμοποιείτε το Λογισμικό σε έναν προσωπικό υπολογιστή που διαθέτει Συσκευή κατάδειξης της Εταιρείας.

2.Δικαιώματα ιδιοκτησίας
Η Εταιρεία διατηρεί όλα τα δικαιώματα για το Λογισμικό, συμπεριλαμβανομένων των δικαιωμάτων πνευματικής ιδιοκτησίας.

3.Αντιγραφή
Απαγορεύεται η αντιγραφή ολόκληρου ή μέρους του Λογισμικού.  Ωστόσο, επιτρέπεται να δημιουργήσετε ένα αντίγραφο του Λογισμικού για φύλαξη.

4.Τροποποίηση και αλλαγή
Απαγορεύεται η τροποποίηση, αλλαγή, αποσυμπίληση (reverse engineering) ή ανακατασκευή του πηγαίου ή του αντικειμενικού κώδικα (decompilation και disassembly) ολόκληρου ή τμήματος του Λογισμικού.  Τα ίδια ισχύουν και για τρίτα μέρη. 

5.Χρήση από τρίτους
Απαγορεύεται η μεταφορά, ενοικίαση, εκμίσθωση ή παροχή σε τρίτους με άλλα μέσα ολόκληρου ή τμήματος του Λογισμικού.

6.Αποποίηση εγγύησης
Η Εταιρεία δεν φέρει ευθύνη για τυχόν ζημίες (συμπεριλαμβανομένων, μεταξύ άλλων, άμεσων, έμμεσων, συμπτωματικών ή ειδικών ζημιών) που απορρέουν από τη χρήση του Λογισμικού.  Προς αποφυγή αμφιβολιών, η Εταιρεία δεν φέρει ευθύνη για διαφωνίες που σχετίζονται με το Λογισμικό και αφορούν θέματα πνευματικής ιδιοκτησίας τρίτων μερών. 
Θα πρέπει να χρησιμοποιείτε το Λογισμικό με δική σας ευθύνη και θα είστε υπεύθυνοι για τυχόν ζημιές στο σύστημα του υπολογιστή σας ή απώλεια δεδομένων που προκύπτει από τη χρήση του Λογισμικού.

7.DPInst
Μπορείτε να χρησιμοποιείτε το λογισμικό Driver Package Installer ("DPInst") που παρέχεται από την Microsoft Corporation ("Microsoft") δωρεάν μόνο εφόσον συμφωνείτε με τους παρακάτω όρους:
(α) Θα χρησιμοποιήσετε το DPInst με μοναδικό σκοπό την εγκατάσταση του Λογισμικού.
(β) Δεν θα προβείτε σε τροποποίηση, αλλαγή, αποσυμπίληση (reverse engineering) ή ανακατασκευή του πηγαίου ή του αντικειμενικού κώδικα (decompilation και disassembly) ολόκληρου ή τμήματος του DPInst.
(γ) Δεν θα προβείτε σε μεταφορά, ενοικίαση, εκμίσθωση ή παροχή σε τρίτους με άλλα μέσα ολόκληρου ή τμήματος του DPInst. 
(δ) Δεν θα αντιγράψετε το DPInst.  (Ωστόσο, επιτρέπεται να δημιουργήσετε ένα αντίγραφο του DPInst για φύλαξη.)
(στ) Η Microsoft διατηρεί όλα τα δικαιώματα για το DPInst. 
(ε) Δεν θα χρησιμοποιήσετε τα εμπορικά σήματα της Microsoft στα ονόματα των προγραμμάτων σας ή με οποιοδήποτε άλλο τρόπο που να υπαινίσσεται ότι τα προγράμματά σας προέρχονται ή έχουν εγκριθεί από την Microsoft.
(ζ) Η Microsoft δεν παρέχει υπηρεσίες υποστήριξης για το DPInst.
(η) Το DPInst παρέχεται για χρήση "ως έχει" και η Microsoft δεν φέρει καμία ευθύνη για ζημίες που προέκυψαν εξαιτίας του DPInst.  Προς αποφυγή αμφιβολιών, η Microsoft δεν φέρει ευθύνη για διαφωνίες που σχετίζονται με το DPInst και αφορούν θέματα πνευματικής ιδιοκτησίας τρίτων μερών. 
(θ) Θα πρέπει να συμμορφώνεστε με όλους τους τοπικούς και διεθνείς κανονισμούς που ισχύουν για το DPInst.
(ι) Μπορείτε να ζητήσετε αποζημίωση από την Microsoft για ζημίες που ανέρχονται μέχρι το ποσό των US$5.00.

8.Διάφορα
(1) Η Εταιρεία μπορεί να αλλάξει τις προδιαγραφές και τα εγχειρίδια για το Λογισμικό στο μέλλον χωρίς προειδοποίηση. 
(2) Η συμφωνία αυτή διέπεται από την Ιαπωνική Νομοθεσία.  Τυχόν διαφωνίες, διαμάχες ή διάσταση απόψεων που μπορεί να προκύψουν από ή σε σχέση με την παρούσα Συμφωνία θα επιλύονται στο Περιφερειακό Δικαστήριο του Τόκιο.
(3) Δεν υπάρχουν γραπτές ή προφορικές συμφωνίες, προτυπωμένοι ή με άλλο τρόπο κοινοποιηθέντες βασικοί όροι και προϋποθέσεις, εγγυήσεις, εκπροσωπήσεις ή συνεννοήσεις που να επηρεάζουν την παρούσα Συμφωνία, η οποία και υπερέχει έναντι όλων των προηγούμενων γραπτών και προφορικών συνεννοήσεων και συμφωνιών μεταξύ των μερών. 
