ข้อกำหนดการอนุญาตให้ใช้สิทธิในซอฟต์แวร์

ข้อกำหนดการอนุญาตให้ใช้สิทธิในซอฟต์แวร์เหล่านี้เป็นข้อตกลง ("ข้อตกลง") ระหว่างท่าน และ ALPS ELECTRIC CO., LTD. ("บริษัท")  โปรดอ่านข้อกำหนดเหล่านี้ก่อนการใช้ไดรเวอร์ ("ซอฟต์แวร์") สำหรับ GLIDEPOINT, DUALPOINT, STICKPOINTER ฯลฯ ("อุปกรณ์ชี้ตำแหน่ง") ของบริษัท  เมื่อใช้ซอฟต์แวร์ เท่ากับว่าท่านยอมรับในข้อกำหนดในข้อตกลงฉบับนี้  โปรดอย่าใช้ซอฟต์แวร์นี้ หากท่านไม่ยอมรับในข้อกำหนดเหล่านี้ 

1. การใช้ซอฟต์แวร์
ท่านอาจติดตั้งและใช้ซอฟต์แวร์บนคอมพิวเตอร์ส่วนบุคคลหนึ่งเครื่อง ซึ่งมีอุปกรณ์ชี้ตำแหน่งของบริษัทอยู่

2. กรรมสิทธิ์
บริษัทขอสงวนสิทธิ์ในซอฟต์แวร์ ซึ่งรวมถึงสิทธิในทรัพย์สินทางปัญญา 

3. การทำสำเนา
ท่านจะต้องไม่ทำสำเนาซอฟต์แวร์ทั้งหมดหรือบางส่วน  อย่างไรก็ตาม ท่านสามารถทำสำเนาซอฟต์แวร์นี้ได้หนึ่งชุด โดยมีวัตถุประสงค์เพื่อใช้เป็นการสำรองข้อมูลเท่านั้น 

4. การปรับเปลี่ยนและการเปลี่ยนแปลง
ท่านจะต้องไม่ทำการปรับเปลี่ยน เปลี่ยนแปลง ปฏิบัติการวิศวกรรมแยกส่วนเพื่อลอกเลียน ถอดแยก หรือแยกส่วนซอฟต์แวร์ทั้งหมดหรือบางส่วน   และจะต้องไม่ให้บุคคลที่สามกระทำการเช่นเดียวกันนี้ 

5. การใช้ซอฟต์แวร์ของบุคคลที่สาม
ท่านจะต้องไม่ถ่ายโอน เช่า ให้เช่า หรือจัดสรรซอฟต์แวร์ทั้งหมดหรือบางส่วนให้แก่บุคคลที่สามใดๆ ไม่ว่าจะด้วยวิธีการอื่นใดก็ตาม

6. การยกเว้นการรับประกัน
บริษัทจะไม่รับผิดชอบต่อความเสียหายใดๆ (รวมทั้งแต่ไม่จำกัดเพียงแค่ ความเสียหายที่เกิดขึ้นโดยตรง โดยอ้อม ที่เป็นผลสืบเนื่อง หรือความเสียหายพิเศษ) ที่เกิดจากการใช้ซอฟต์แวร์  เพื่อหลีกเลี่ยงข้อสงสัยใดๆ บริษัทจะไม่ขอรับผิดชอบต่อข้อพิพาทใดๆ ที่เกี่ยวข้องกับซอฟต์แวร์ในส่วนของสิทธิในทรัพย์สินทางปัญญาของบุคคลที่สามใดๆ 
ท่านจะใช้ซอฟต์แวร์ภายใต้ความรับผิดชอบของตนเอง และท่านจะรับผิดชอบต่อความเสียหายใดๆ ที่เกิดขึ้นกับระบบคอมพิวเตอร์ของท่าน หรือการสูญหายของข้อมูลที่เกิดขึ้นจากการใช้ซอฟต์แวร์ 

7. DPINST
ท่านสามารถใช้ซอฟต์แวร์ตัวติดตั้งชุดไดรเวอร์ ("DPINST") ที่จัดหาให้โดยบริษัท MICROSOFT CORPORATION ("MICROSOFT") ได้โดยไม่เสียค่าใช้จ่าย หากท่านตกลงตามเงื่อนไขต่อไปนี้:
(ก) ท่านจะใช้ DPINST โดยมีวัตถุประสงค์เพื่อการติดตั้งซอฟต์แวร์เท่านั้น 
(ข) ท่านจะต้องไม่ทำการปรับเปลี่ยน เปลี่ยนแปลง ปฏิบัติการวิศวกรรมแยกส่วนเพื่อลอกเลียน ถอดแยก หรือแยกส่วน DPINST ทั้งหมดหรือบางส่วน 
(ค) ท่านจะต้องไม่เช่า ให้เช่า หรือจัดสรร DPINST ทั้งหมดหรือบางส่วนให้แก่บุคคลที่สามใดๆ ไม่ว่าจะด้วยวิธีการอื่นใดก็ตาม 
(ง) ท่านจะต้องไม่ทำสำเนา DPINST  (อย่างไรก็ตาม ท่านสามารถทำสำเนา DPINST ได้หนึ่งชุด โดยมีวัตถุประสงค์เพื่อใช้เป็นการสำรองข้อมูลเท่านั้น)
(จ) MICROSOFT ขอสงวนสิทธิ์ใน DPINST 
(ฉ) ท่านจะต้องไม่ใช้เครื่องหมายการค้าของ MICROSOFT ในชื่อโปรแกรมของท่าน หรือในวิธีการที่เป็นการบ่งชี้ว่าโปรแกรมของท่านมาจากหรือได้รับการรับรองจาก MICROSOFT
(ช) MICROSOFT จะไม่ให้บริการสนับสนุนใดๆ แก่ DPINST
(ซ) DPINST ได้รับการอนุญาต "ตามลักษณะที่เป็น" และ MICROSOFT จะไม่รับผิดชอบต่อความเสียหายใดๆ ที่เกิดขึ้นแก่ท่านอันเนื่องมาจาก DPINST  เพื่อหลีกเลี่ยงข้อสงสัยใดๆ  MICROSOFT จะไม่ขอรับผิดชอบต่อข้อพิพาทใดๆ ที่เกี่ยวข้องกับ DPINST ในส่วนของสิทธิในทรัพย์สินทางปัญญาของบุคคลที่สามใดๆ 
(ฌ) ท่านจะปฏิบัติตามกฎหมายและข้อบังคับในการส่งออกในประเทศและระหว่างประเทศทั้งหมด ที่นำมาใช้กับ  DPINST
(ญ) ท่านจะได้รับค่าชดใช้ความเสียหายจาก MICROSOFT เป็นจำนวนเงินสูงสุด 5.00 ดอลลาร์สหรัฐฯ

8. ข้อมูลเบ็ดเตล็ด
(1) บริษัทอาจเปลี่ยนแปลงข้อกำหนดเฉพาะและคู่มือการใช้งานซอฟต์แวร์ได้ในอนาคต โดยไม่ต้องแจ้งให้ทราบ  
(2) กฎหมายที่ใช้ควบคุมข้อตกลงฉบับนี้คือกฎหมายของประเทศญี่ปุ่น   ข้อพิพาท ข้อโต้แย้ง หรือความแตกต่างในด้านความคิดเห็นใดๆ ที่อาจเกิดขึ้นจาก หรือเกี่ยวข้องกับข้อตกลงฉบับนี้ จะต้องได้รับการตัดสินโดยศาลเขตเมืองโตเกียว
(3) ไม่มีข้อตกลงที่เป็นลายลักษณ์อักษรหรือข้อตกลงทางวาจา ข้อกำหนดและเงื่อนไขมาตรฐาน การรับประกัน การเป็นตัวแทน หรือความเข้าใจใดๆ ที่มีการจัดพิมพ์ไว้ล่วงหน้า หรือมีการแจ้งเป็นอย่างอื่น ที่จะส่งผลกระทบต่อข้อตกลงฉบับนี้ และข้อตกลงฉบับนี้จะนำมาใช้แทนความเข้าใจและข้อตกลงก่อนหน้านี้ทั้งปวงทั้งที่เป็นข้อตกลงทางวาจาหรือเป็นลายลักษณ์อักษรระหว่างคู่สัญญา 
